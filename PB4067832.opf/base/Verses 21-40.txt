譬如妙高山 於受用無取非有漏性故 亦非是因造

爲顯多差別 及以成殊勝前後福不同 更陳其喩説

兩成尊重故 由等流殊勝煩惱因性故 由劣亦勝故

彼果勝苦故 難逢勝事故境岸非知故 於餘不共故

是甚深性故 勝餘略詮故冑族高勝故 望福福殊勝

彼行堪忍時 雖苦行善故彼徳難量故 由斯名勝事

由無恚怒情 不名爲苦性有安樂大悲 行時非苦果

生心因不捨 是故應堅求謂是得忍邊 及此心方便

應知正行者 是利生因故於有情事相 應知遍除遣

彼事謂名聚 最勝除其想諸世尊無比 由眞見相應

果不住因位 是得彼果因世尊實語故 應知有四種

立要説下乘 及説大乘義由諸授記事 皆無有差別

不得彼順故 是非實非妄如言而執者 對彼故宣説

常時諸處有 於眞性不獲由無知有住 智無住得眞

無智猶如闇 當閑智若明能對及所治 得失現前故

由如是正行 獲如是福量於法正行者 業用今當説

於人有三種 受持聞廣説義得由從1他 及已聞思故

此1謂熟内已 餘成他有情由事時大性 望福福殊勝

非境性獨性 能依是大人及難可得聞 無上因増長

若但持正法 所依處成器蠲除諸業障 速獲智通性

